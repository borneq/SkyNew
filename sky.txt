--------------------------------------------------------------------------------

	              Program SKY - krótki opis.

                (Litery polskie w standardzie UTF8)

  Program powstaje już kilka lat (!), również wersja, której dotyczy opis,
nie jest wersją ostateczną. Ma on dostarczać informacji o położeniu obiektów
Układu Słonecznego względem Ziemi. Wersja z października 1992 umożliwia:

- obliczanie współrzędnych biegunowych obiektów;
- obliczanie współrzędnych horyzontalnych obiektów;
- obliczanie faz Księżyca;
- obliczanie wschodów i zachodów Słońca;
- obliczanie zaćmień Słońca i Księżyca;
- uwzględnianie (lub nie) refrakcji atmosferycznej;
- obsługę myszki;
- ustawianie daty, czasu, miejsca obserwacji, strefy czasowej;
- uwzględnianie różnicy między czasem UTC (korygowanym) a UT.

  Po uruchomieniu programu na ekranie wyświetlana jest informacja o autorze
(tj. o mnie), a następnie o obsłudze programu. Po naciśnięciu klawisza ukazuje
się już "właściwy" ekran. Zawiera on następujące dane:

1. Nazwę i współrzędne miejsca obserwacji (dodatnie - N i E);
2. Aktualną datę (w formacie polskim: ROK-MIESIĄC-DZIEŃ) i dzień tygodnia;
3. Aktualną datę juliańska;
4. Aktualny czas (GODZINA:MINUTY:SEKUNDY);
5. Numer wybranej strefy czasowej z ewentualnym komentarzem;
6. Różnicę UT-UTC dla wybranej daty w sekundach;
7. Stan przełącznika włączającego uwzględnianie refrakcji atmosferycznej;
8. Ramkę wyników obliczeń, a w niej dla każdego obiektu:
   - nazwę obiektu;
   - deklinację obiektu;
   - rektascensję obiektu;
   - azymut obiektu (liczony w stopniach od północy na wschód);
   - wysokość obiektu (w stopniach nad horyzontem);
   - fazę obiektu (dla obiektów poza Słońcem), podawaną jako kąt
     o wierzchołku w punkcie obserwacji (w poprzedniej wersji - w środku Ziemi),
     jednym ramieniu przechodzącym przez Słońce, a drugim przez dany obiekt;
   - w przypadku wystąpienia zaćmienia za fazą wyświetlana jest litera E;
9. Nazwy obiektów, których zaćmienia może wyznaczyć program.

ad 1.
  W programie na stałe wpisałem wpółrzędne ok. 70 miejsc wraz z ich nazwami;
pierwsza część to miejsca w Gliwicach, następna - miasta i miejscowości
województwa katowickiego, trzecia - m&m Polski (poza woj. katowickim)
i ostatnia - miasta na świecie poza Polską. Miejsce obserwacji można zmieniać
korzystając z klawiatury (n - następne miejsce, N - porzednie) lub myszy
(przez wskazanie kursorem wiersza ze współrzędnymi miejsca obserwacji i zmianę
lewym lub prawym przyciskiem).

ad 2.
  Datę ustawia się klawiszami:
r,R:  +/- dziesięć lat;
y,Y:  +/- jeden rok;
m,M:  +/- jeden miesiąc w granicach roku;
d,D:  +/- jeden dzień w granicach miesiąca;
j,J:  +/- jeden dzień (bez ograniczeń).
  Można również użyć myszki - wskazując odpowiednią część daty i naciskając
lewy (zmniejszenie) lub prawy (zwiększenie) przycisk.
  Środkowy przycisk myszki i klawisz C ustawia aktualną (odzytaną z zegara 
systemowego) datę i czas (pod warunkiem, że jest ona późniejsza od daty 
zapisanej w programie jako aktualna).
  Lata przed naszą erą oznaczane są jako ujemne; nie ma roku zerowego (po -1
następuje rok 1); do 4 października 1582 obowiązuje kalendarz juliański,
od 15 października 1582 - gregoriański.

ad 3.
  Stosowanie daty juliańskiej zaproponowane zostało w 1581 roku przez 
J.Scaligera. Jest to czas, jaki upłynął od 1 stycznia 4713 p.n.e. do danej daty,
wyrażony w dniach. Początek doby juliańskiej przypada na południe czasu UTC.

ad 4.
  Klawiatura:
h,H: +/- jedna godzina w granicach dnia;
+,-: +/- jedna minuta (bez ograniczeń);
s,S: +/- jedna sekunda (również bez ograniczeń).
  Obsługa myszki - podobnie jak dla daty.

ad 5.
  Strefy czasowe nie pokrywają się z południkami, ale z granicami politycznymi.
Strefę należy ustawić niezależnie od wybranego miejsca obserwacji. Dla Polski
jest to strefa 1 - CET (Central European Time) lub 2 (w lecie).
  Klawiatura:
z,Z: +/- jedna strefa czasowa
  Myszka: j.w.

ad 6.
  Ziemia zwalnia swoje obroty i dlatego konieczne jest korygowanie czasu
(przeważnie robi się to dodając jedną sekundę po ostatnim dniu czerwca
i grudnia). Dokładny charakter zmian prędkości Ziemi nie jest znany, dlatego
nie jest możliwe dokładne wyznaczenie różnicy UT-UTC dla dowolnej daty
w przyszłości. Program oblicza tę różnicę z dokładnością półsekundową dla lat
1800..1986 (różnica jest znana z obserwacji), dla innych - przybliża wzorem
ekstrapolującym dotychczasowe obserwacje. 
  Oczywiście wartość w ramce dT zależy od ustawionej daty.

ad 7.
  Światło przechodząc między ośrodkami o różnych współczynnikach załamania
ulega załamaniu - zmienia swój kierunek. Powietrze ma różny współczynnik 
zalamania światła w zależności od wysokości nad ziemią (i ew. warunków 
fizycznych - głównie temperatury). Promienie docierające do obserwatora na Ziemi
z odległych obiektów ulegeją załamaniu tym większemu, im bliżej horyzontu są
widoczne (tzn. im większa jest ich odległość zenitalna). Na horyzoncie
refracja jest równa ok. 35 minut kątowych (dla porównania - Słońce ma średnicę
kątową ok. 30 minut kątowych). Gdy przełącznik Ref ustawiony jest na YES,
ugięcie światła uwzględniane jest przy obliczaniu wysokości obiektu nad
horyzontem (oczywiście tylko wtedy, gdy może on być obserwowany, tzn. znajduje
się powyżej horyzontu (po uwzględnieniu refrakcji)).

ad 8.
Obiekty - na razie tylko Słońce i Księżyc.
Deklinacja - odpowiada szerokości geograficznej.
Rektascensja - odpowiada długości geograficznej.
Azymut - liczony od północy na wschód.
Wysokość - liczona w stopniach od horyzontu.
Odległość - wyrażona w kilometrach od środka Ziemi do środka obiektu.
Faza - opis niżej.


FAZY KSIĘŻYCA
--------------
Naciskając f (F) lub wskazując obliczoną fazę Księżyca myszka (i naciskając
przycisk lewy lub prawy) można obliczyć kolejne fazy Księżyca. Przez sekundę
wyświetlany jest opis (now, pelnia itd.), a następnie - kąt.
W przypadku, gdy jego wartość jest mniejsza od 0.5 stopnia (>179.5), wyświetlana
jest litera E oznaczająca zaćmienie - w przypadku nowiu Słońca, a pełni - 
Księżyca. 


WSCHODY I ZACHODY SŁOŃCA
------------------------
Naciskając klawisz w (W) lub wskazując kursorem myszki wysokość Słońca (height)
(i naciskając przycisk lewy lub prawy) można wyznaczyć moment przejścia środka
tarczy słonecznej przez linię horyzontu (tj. moment, dla którego współrzędna 
height = 0 ). Moment ten zależy od daty, wybranego miejsca obserwacji i faktu 
uwzględniania (lub nie) refrakcji atmosferycznej.
Uwaga. W kalendarzach podawane są momenty wschodu i zachodu dla "górnej" krawę-
dzi terczy słonecznej, a nie (jak tu) dla jej środka.
W punktach obserwacji odległych o ok. 3 kilometry różnice wyznaczonych momentów
mogą sięgać nawet 10 sekund.



ad 9.
Wskazując kursorem myszki jeden ze znaków "<" lub ">" sąsiadujących z nazwą
obiektu można znaleźć najbliższe przeszłe lub przyszłe zaćmienie obiektu
(Słońca przez Księżyc, Księżyca przez Ziemię).
Trzy przełączniki umieszczone za nazwami obiektów umożliwiają określenie,
jakiego typu zaćmień mają dotyczyć obliczenia (stan aktywny - duże litery):
VIS - tylko zaćmienia, dla których obiekt jest widoczny ponad horyzontem;
TOT - tylko zaćmienia całkowite; UWAGA: dla Słońca przy włączonej opcji TOT
      poszukiwane są zaćmienia widoczne jako całkowite GDZIEKOLWIEK na Ziemi  
      (najczęściej w miejscu obserwacji nie są one całkowite);
LOC - dla zaćmień Słońca: tylko zaćmienia widziane jako całkowite w miejscu
      obserwacji.
Sterowanie klawiaturą: 
1,2 - z. Słońca;
3,4 - z. Księżyca;
5,6,7 - przełączniki VIS, TOT, LOC.




--------------------------------------------------------------------------------

  Istnieją przeróbki programu SKY (pisane raczej na użytek własny) obliczające
wschody i zachody Słońca (pt. SUNRISE) oraz wykreślające zegary słoneczne
(pt. SUNCLOCK).

--------------------------------------------------------------------------------

  Program jeszcze nic nie kosztuje (prawdopodobnie i tak nie ma to żadnego
znaczenia w przypadku kopiowania). Proszę o kopiowanie programu wraz z opisem
i nie dokonywanie zmian. Program został skompilowany kompilatorem 
Turbo Pascal 5.0. 

--------------------------------------------------------------------------------
                             Gliwice, 1991-10-02
--------------------------------------------------------------------------------

Autor:  	Piotr C. Fabian
		skr. poczt.  12
		44102 Gliwice 2

--------------------------------------------------------------------------------

